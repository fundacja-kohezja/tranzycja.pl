---
kolejnosc: 2  
---

# Dlaczego nas wspierać?

## Kim jesteśmy?

Stanowimy grupę osób, dla których bliskie są tematy tranzycji i transpłciowości. Zależy nam na wspieraniu polskiej społeczności osób transpłciowych: rozwiewamy mity, opisujemy skomplikowane procedury w zrozumiały sposób, a docelowo chcielibyśmy też dążyć do systemowych zmian w zgodzie z nauką i potrzebami osób trans.

Realizacja tych celów nierozłącznie związana jest z szerzeniem najnowszej wiedzy, zachęcaniem ekspertów do ciągłego edukowania się, oraz promowaniem świadczenia wysokiej jakości, profesjonalnych usług medyczny dla osób trans, traktując je z godnością, na równi z innymi pacjentami i klientami.

Celem naszej strony jest zbieranie wszelkiej wiedzy związanej z transpłciowością: od tranzycji, poprzez transpłciową codzienność, po informacje z zakresu historii czy kultury. Zapraszamy do czerpania oraz dzielenia się swoimi doświadczeniami - dzięki temu cała społeczność zyskuje :)

Niezależnie od tego czy jesteś osobą trans, próbujesz zrozumieć swoją płeć, czy wspierającą; pracownikiem służb publicznych, urzędnikiem, nauczycielem albo osobą szukającą materiałów do pracy naukowej, znajdziesz tutaj wiele pomocnych informacji: w postaci artykułów, poradników i odniesień do innych źródeł.

## Dlaczego potrzebujemy wsparcia?

Informacje na naszej stronie nie są i nigdy nie będą schowane za paywallem ani w żaden inny sposób odpłatne. By nie utrudniać dostępu do wiedzy oraz w trosce o zaufanie do naszych porad, nie umieszczamy też żadnych reklam ani płatnych ogłoszeń, a co za tym idzie, wszelkie koszty związane z utrzymaniem oraz rozwojem projektu musimy pokryć w inny sposób.

Aby stale dostarczać nowych, wysokiej jakości materiałów, potrzeba mnóstwa czasu i ciężkiej pracy całego zespołu osób. Każdy tekst na naszej stronie jest poprzedzony skrupulatnym badaniem tematu, analizowaniem badań i raportów, oraz konsultacjami z ekspertami. Następnie jest redagowany, opisywany źródłami, weryfikowany i finalnie formatowany. Często przygotowujemy też streszczenia w postaci infografik czy plansz na social media.

Mając świadomość życia w kapitalistycznym systemie i ciągle rosnących kosztów życia, mamy świadomość, że wiele osób posiadających cenne doświadczenia i umiejętności nie jest w stanie pozwolić sobie na poświęcenie się nieodpłatnym działaniom aktywistycznym. Co więcej, uważamy, że oczekiwanie nieodpłatnej pracy z dobroci serca jest praktyką eksplotatywną i zamykającą nas na wąską grupę uprzywilejowanych osób, które mogą sobie pozwolić na takie warunki. Dlatego właśnie w ramach otwartości na nowe, cenne perspektywy i chęci wspierania osób które już i tak decydują się na co dzień na mnóstwo poświęceń, staramy się dbać o to, żeby działania naszych aktywistów były wynagradzane w takim zakresie, na jaki możemy sobie pozwolić. Dzięki temu społeczność otrzymuje prężnie rozwijający się projekt, z regularnie pojawiającymi się nowymi materiałami i wszyscy zyskują - to ile osób jesteśmy w stanie wesprzeć i zaangażować jest nierozłącznie związane z tym, jak duży budżet uda nam się uzbierać.

## Dlaczego prosimy o wpłaty indywidualne osoby?

Istnieją różne sposoby finansowania projektów - każda ze swoim zestawem silnych i słabych stron, a każdy pieniądz obarczony jest jakimś kosztem. Prywatne biznesy decydując się na wsparcie projektu, najczęściej oczekują reklamy, albo kupują sobie w ten sposób tzw. "queerwashing". Wtedy kosztem po stronie projektu zawsze w jakimś stopniu jest wizerunek, a być może również zaufanie społeczności. Z kolei przyjmując granty z programów rządowych bądź pozarządowych czy od fundacji, musimy godzić się na różne warunki i przejmujemy w jakimś stopniu ich priorytety, co z czasem może tworzyć sytuacje w których od wielu miesięcy nie jesteśmy w stanie zrealizować niezbędnych społeczności działań, bo zamiast tego "utrzymujemy projekt" robiąc rzeczy ważne i potrzebne, ale niekoniecznie najważniejsze - zdryfujemy od naszej pierwotnej misji i rozmijamy się z założonymi celami, które zostają zastąpione celami narzuconymi.

Dlatego tak ważne jest mieć zdrowy balans w budżecie i niezależność finansową od zewnętrznych podmiotów - coś, w czym właśnie Ty możesz nam pomóc! Rdzeniem tego projektu od zawsze była, jest i będzie społeczność. To właśnie dla niej chcemy tworzyć i przed nią się rozliczać. Choć nie będziemy w stanie z nią na dzień całkowicie zrezygnować z grantów i darowizn biznesowych, dzięki Twojemu wsparciu możemy zmniejszyć ich udział w naszym budżecie w takim stopniu, żeby mieć poczucie komfortu i bezpieczeństwa w tym, że to nasza społeczność wyznacza nam cele i dla niej pracujemy.

## Stałe wsparcie działa w dwie strony

Aby budować stabilność finansową i niezależność od zewnętrznych podmiotów, szczególnie pomocne będą wszelkie zadeklarowane wpłaty cykliczne, także te najmniejsze: 5-10zł. Obiecujemy, że każda jednorazowo wpłacona większa kwota zostanie odpowiednio spożytkowana - opłacimy nią serwer, licencje narzędzi z których korzystamy, zlecimy pojedynczy tekst niezależnej osobie autorskiej bądź grafikę. Czymś jednak czego nie dają jednorazowe kwoty jest stabilność.

Jeśli regularnie wchodzisz na naszą stronę - choć raz bądź kilka razy w miesiącu - rozważ zadeklarowanie wpłaty cyklicznej. Równowartość pojedynczej przekąski zwielokrotniona efektem skali może nam dać kolejne miesiące działania, możliwość zaangażowanie na stałe większej ilości osób, czy rozpoczęcia nowych działań i kampanii w ramach projektu. Jeśli nasza strona jest dla Ciebie realną pomocą - pozwalają zaoszczędzić czas, wysiłek, nerwy - chyba warto zainwestować drobną kwotę każdego miesiąca w jej dalszy rozwój? :)

## Na co wydamy zebrane pieniądze?

- wsparcie osób trans zaangazowanych w działania aktywistyczne w ramach naszego zespołu
- rozwijanie zasobów naszej strony, m. in. stworzenie wyczerpującej listy zweryfikowanych pod kątem zgodności ze standardami ekspertów
- więcej multimediów: ilustracji, infografik
- teksty niezależnych osób autorskich (spoza naszego stałego zespołu)
- dalszy rozwój strony internetowej od strony technicznej - łatanie dziur, dodawanie funkcjonalności

Chcesz angażować się w działania na rzecz społeczności osób trans, ale nie możesz sobie na to pozwolić z przyczyn finansowych? Dzięki osobom wspierającym nasz projekt, będziemy w stanie wynagradzać aktywistyczną pracę takich osób jak Ty!

## Każda osoba jest mile widziana

Działamy oddolnie i mamy płaską strukturę, to znaczy, że każda osoba może do nas dołączyć i mieć taki sam wpływ na rozwój projektu jak każdy inny.

Choć założeniem projektu jest promowanie wymiany doświadczeń i wiedzy w społeczności osób trans, nie zamykamy się na osoby cis które chcą nas wesprzeć swoją wiedzą i umiejętnościami, tak długo, jak robią to z poszanowaniem dla założeń i priorytetów projektu oraz osób w nim się udzielających.

W naszym zespole działają angażujący się w różnym zakresie czasowym wolontariusze, a także pojedyncze osoby poświęcające dużo więcej czasu i otrzymujące w różnym stopniu wynagrodzenie. Chcielibyśmy wspierać wszystkich aktywistów działających w naszej grupie, ale musimy zachować elastyczność w zależności od naszych możliwości oraz indywidualnych potrzeb różnych osób. Przy rozszerzaniu zespołu o kolejne role ze wsparciem finansowym oraz zlecanie zadań zewnętrznym twórcom i artystom, zawsze w pierwszej kolejności staramy się angażować osoby ze społeczności osób trans. Traktujemy to jako kolejny sposób realizowania naszej misji wspierania społeczności. Mamy też świadomość tego, że są to osoby z mniejszości społecznej zmagającej się w większym stopniu niż większość z problemami natury finansowej, brakiem zatrudnienia, oraz sporymi wydatkami na cele medyczne. Dlatego każda złotówka przekazana na wsparcie naszego projektu, jest również złotówką przekazaną na wsparcie czyjejś tranzycji bądź też osoby w trudnej sytuacji finansowej. W pewnym sensie więc płacąc raz, spełniasz aż dwa dobre uczynki - wspierasz indywidualne osoby a zarazem całą społeczność!
