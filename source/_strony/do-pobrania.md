# Dodatkowe materiały do pobrania

## Eksplorować do krwi. Analiza metod „terapii konwersyjnych” transpłciowości

![Okładka publikacji "Eksplorować do krwi"](/media/img/okladka-eksplorować-do-krwi.png){.md:float-left .md:mr-5 .md:max-w-xl}
Pierwsza publikacja w Polsce omawiająca współczesne postaci “terapii konwersyjnych” osób transpłciowych, przeznaczona zarówno dla specjalistów zdrowia psychicznego jak i dziennikarzy oraz osób zainteresowanych tym palącym problemem. 

Raport omawia uznane definicje i prawne regulacje „terapii konwersyjnych” oraz ich użycie w trwającej właśnie zmasowanej nagonce na prawa osób trans w USA oraz Wielkiej Brytanii. Wiele z organizacji chcących rozpocząć podobną nagonkę w Polsce używa dokładnie tych samych narracji i argumentów, co powiązane z nimi organizacje zachodnie, stąd poznanie międzynarodowego kontekstu może przygotować polskich czytelników na następne lata.  

W drugiej części raportu osoby autorskie prezentują konkretne metody stosowane przez „terapeutów konwersyjnych” w oparciu o analizę książki dwójki z nich – Marcusa i Susan Evansów, brytyjskich psychoanalityków wielokrotnie zapraszanych do Polski zarówno przez uznane organizacje psychologiczne i medyczne (jak Polskie Towarzystwo Psychoterapii Psychodynamicznej) jak i fundamentalistów chrześcijańskich.  

Matronatu publikacji udzieliły Kampania Przeciw Homofobii, Miłość Nie Wyklucza, My Rodzice, Kultura Równości, Grupa Stonewall, Instytut Splot oraz Pracownia Badań nad Historią i Tożsamościami LGBT+.  

[Pobierz!](/media/docs/autorskie/Eksplorować-do-krwi.pdf){.przycisk .md:clear-both}

## Trans/Praca. Poradnik dla pracowników

![Okładka publikacji "Trans/Praca. Poradnik dla pracowników"](/media/img/okładka-transpraca-poradnik-dla-pracownikow.png){.md:float-left .md:mr-5 .md:max-w-xl}

Pierwszy w Polsce poradnik przeznaczona dla transpłciowych pracowników, przygotowujący do podjęcia pracy, objaśniający meandry prawa i pomagający w pracowym coming-oucie.

Znajdziecie w niej:{.mb-0}
- porady odnośnie tego, jak szukać pracy, jak pisać CV, jak przejść rozmowę kwalifikacyjną, zarówno w obszarach ogólnopracowniczych, jak i tych specyficznie transowych;{.list-inside}
- podstawy prawa pracowniczego z wyłożonymi jasno różnicami między umową o pracę, a umową zlecenia, z omówieniem nadgodzin, zapłaty, czasu pracy i wszystkich innych kwestii, w których najczęściej w Polsce łamane są prawa pracownicze;{.list-inside}
- objaśnienie prawa związanego z dyskryminacją i krótkie przedstawienie, co może stanowić dyskryminację. Podręcznik nie zastąpi konsultacji z osobą prawniczą, ale daje podstawowe rozeznanie w tym obszarze;{.list-inside}
- porady o tranzycji w miejscu pracy, jak to zrobić, jak przygotować coming out, czego się spodziewać w związku z obszarami dzielonymi na płeć;{.list-inside}
- wskazówki, co robić, gdy wasze prawa są łamane, do kogo się udać i jak się organizować.{.list-inside}

Poradnik kierujemy w pierwszym rzędzie do młodych osób trans dopiero zaczynających pracę, stąd miejscami omawiamy zagadnienia podstawowe, przedstawiając pracownicze abecadło, ale wszystkie osoby (o ile nie znają prawa pracy na wylot) znajdą w niej coś pomocnego.

Publikacja wydana we współpracy z Grupą Stonewall. 

[Pobierz!](/media/docs/autorskie/transpraca-poradnik-dla-pracownikow.pdf){.przycisk .md:clear-both}

## Trans/Praca. Poradnik dla pracodawców

![Okładka publikacji "Trans/Praca. Poradnik dla pracodawcow"](/media/img/okładka-transpraca-poradnik-dla-pracodawcow.png){.md:float-left .md:mr-5 .md:max-w-xl}

Poradnik dla osób zatrudniających osoby transpłciowe, pomagający w stworzeniu inkluzywnego i przyjaznego miejsca pracy. 

Znajdziecie w nim:{.mb-0}
- słowniczek podstawowych pojęć razem z wprowadzeniem do tematu transpłciowości w miejscu pracy{.list-inside}
- zbiory dobrych praktyk dotyczących procesu rekrutacji, które minimalizują ryzyko dyskryminacji i chronią prywatność osób transpłciowych;{.list-inside}
- porady pomagające w stworzeniu transprzyjaznego środowiska pracy, szczególnie w najbardziej wrażliwych obszarach takich jak przestrzenie dzielone na płeć, uniformy, systemy teleinformatyczne;{.list-inside}
- wskazówki dotyczące reagowania na konflikty w miejscu pracy na tle transfobicznej dyskryminacji pracownika.{.list-inside}

Poradnik jest nieodzwonym wsparciem dla wszystkich menadżerów, kierowników, HRowców czy przedsiębiorców zatrudniających osoby transpłciowe.

Publikacja wydana we współpracy z Grupą Stonewall. 

[Pobierz!](/media/docs/autorskie/transpraca-poradnik-dla-pracodawcow.pdf){.przycisk .md:clear-both}

## Ulotka "Pierwsze kroki w tranzycji medycznej"{.md:mt-56}

![Pierwsza strona ulotki "Pierwsze kroki w tranzycji medycznej"](/media/img/okladka-pierwsze-kroki-ulotka.png){.md:float-left .md:mr-5 .md:max-w-xl}

Ulotka objaśniająca podstawowe informacje na temat diagnostyki niezgodności płciowej w Polsce oraz efektów terapii hormonalnych. Przeznaczona jako ściąga z najważniejszymi informacjami przekazywana np. w trakcie wizyt psychologicznych czy lekarskich. Zawiera planer tranzycji, w którym można rozpisać swoją własną ścieżkę, oraz zbiór organizacji pomocowych.

[Pobierz!](/media/docs/autorskie/pierwsze-kroki-ulotka.pdf){.przycisk .md:clear-both}
