# Materiały do pobrania

## Eksplorować do krwi. Analiza metod „terapii konwersyjnych” transpłciowości

![Okładka publikacji "Eksplorować do krwi"](/media/img/okladka-eksplorować-do-krwi.png){.md:float-left .md:mr-5 .md:max-w-xl}

Pierwsza publikacja w Polsce omawiająca współczesne postaci „terapii konwersyjnych” osób transpłciowych, przeznaczona zarówno dla specjalistów zajmujących się osobami transpłciowymi, jak i dziennikarzy oraz osób zainteresowanych problemami systemowej transfobii. 

W raporcie omawiamy uznane definicje i prawne regulacje „terapii konwersyjnych” oraz ich zastosowanie w trwającej właśnie nagonce na prawa osób trans w USA oraz Wielkiej Brytanii. Poznanie międzynarodowego kontekstu pomoże przygotować polskich specjalistów na to, co może wydarzyć się w naszym kraju w najbliższych latach: wiele z organizacji chcących rozpocząć podobną nagonkę w Polsce używa dokładnie tych samych narracji i argumentów.

W drugiej części raportu osoby autorskie prezentują konkretne metody stosowane przez „terapeutów konwersyjnych” w oparciu o analizę książki dwójki z nich – Marcusa i Susan Evansów, brytyjskich psychoanalityków. Evansowie byli  zapraszani do Polski zarówno przez uznane organizacje psychologiczne i medyczne jak i fundamentalistów chrześcijańskich.

Matronatu publikacji udzieliły m.in. Kampania Przeciw Homofobii, Miłość Nie Wyklucza, Grupa Stonewall, Instytut Splot oraz Pracownia Badań nad Historią i Tożsamościami LGBT+.

[Pobierz!](/media/docs/autorskie/eksplorować-do-krwi.pdf){.przycisk .md:clear-both}

## Trans/Praca. Poradnik dla pracowników{.md:mt-56}

![Okładka publikacji "Trans/Praca. Poradnik dla pracowników"](/media/img/okladka-transpraca-poradnik-dla-pracownikow.png){.md:float-left .md:mr-5 .md:max-w-xl}

Pierwszy w Polsce poradnik poświęcony osobom transpłciowym na rynku pracy. Naszą publikację kierujemy właśnie do pracowników – poradnik przygotowuje do podjęcia pracy, objaśnia meandry prawa i pomaga w pracowym coming oucie. 

W poradniku znajdziesz m.in.:{.mb-0}
- porady dotyczące szukania pracy, pisania CV i rozmowy kwalifikacyjnej;{.list-inside}
- podstawy prawa pracy z wyłożonymi jasno różnicami między umową o pracę a umową zlecenia, z omówieniem takich kwestii jak nadgodziny, zapłata czy czas pracy;{.list-inside}
- krótkie przedstawienie, co może stanowić dyskryminację według prawa;{.list-inside}
- porady dotyczące tranzycji w miejscu pracy: jak to zrobić, jak przygotować coming out, czego się spodziewać w kwestii obszarów podzielonych ze względu na płeć (np. szatnie, łazienki);{.list-inside}
- wskazówki, co robić, gdy twoje prawa są łamane, do kogo się udać i jak się organizować.{.list-inside}

Poradnik kierujemy przede wszystkim do młodych osób trans dopiero zaczynających pracę. Jeśli jednak jesteś na rynku pracy nieco dłużej, także znajdziesz w poradniku przydatne wskazówki dotyczące prawa pracy i przepisów antydyskryminacyjnych.

Publikacja wydana we współpracy z Grupą Stonewall. 

[Pobierz!](/media/docs/autorskie/transpraca-poradnik-dla-pracownikow.pdf){.przycisk .md:clear-both}

## Trans/Praca. Poradnik dla pracodawców

![Okładka publikacji "Trans/Praca. Poradnik dla pracodawcow"](/media/img/okladka-transpraca-poradnik-dla-pracodawcow.png){.md:float-left .md:mr-5 .md:max-w-xl}

Poradnik przygotowaliśmy z myślą o osobach, które zatrudniają transpłciowych pracowników lub są odpowiedzialne za tworzenie inkluzywnego, przyjaznego miejsca pracy. Będzie przydatny przede wszystkim dla managerów, kierowników, pracowników działów kadrowych i HR, a także szkoleniowców związanych z branżą HR, koncentrujących się na DE&I i pomagających organizacjom tworzyć różnorodne, włączające procedury i struktury.

Znajdziecie w nim:{.mb-0}
- słowniczek podstawowych pojęć razem z wprowadzeniem do tematu transpłciowości w miejscu pracy;{.list-inside}
- zbiory dobrych praktyk dotyczących procesu rekrutacji, które minimalizują ryzyko dyskryminacji i chronią prywatność osób transpłciowych;{.list-inside}
- porady pomagające w stworzeniu transprzyjaznego środowiska pracy, szczególnie w najbardziej wrażliwych obszarach, takich jak przestrzenie dzielone ze względu na płeć, uniformy, systemy teleinformatyczne;{.list-inside}
- wskazówki dotyczące reagowania na konflikty w miejscu pracy na tle transfobicznej dyskryminacji pracownika.{.list-inside}

Publikacja wydana we współpracy z Grupą Stonewall. 

[Pobierz!](/media/docs/autorskie/transpraca-poradnik-dla-pracodawcow.pdf){.przycisk .md:clear-both}

## Ulotka "Pierwsze kroki w tranzycji medycznej"{.md:mt-56}

![Pierwsza strona ulotki "Pierwsze kroki w tranzycji medycznej"](/media/img/okladka-pierwsze-kroki-ulotka.png){.md:float-left .md:mr-5 .md:max-w-xl}

Szukasz podstawowych informacji dotyczących tranzycji medycznej? Ta ulotka jest dla ciebie! Znajdziesz w niej podstawowe informacje na temat diagnostyki niezgodności płciowej w Polsce oraz efektów terapii hormonalnych. Możesz z niej skorzystać jak ze ściągi z najważniejszymi informacjami przekazywanymi np. w trakcie wizyt psychologicznych czy lekarskich. Znajdziesz tu także planer tranzycji, w którym możesz rozpisać swoją własną ścieżkę, oraz zbiór organizacji pomocowych, do których możesz się zwrócić, jeśli potrzebujesz wsparcia.  

[Pobierz!](/media/docs/autorskie/pierwsze-kroki-ulotka.pdf){.przycisk .md:clear-both}
